---
layout: post
title: کوله پشتی ۹۵
permalink: backpack95
date: 2016-03-26 15:32:00 +0330
category: notes
image: /img/minaal-carry-on-bag.jpg
comments: true
---

خلاصه کلام اینه که، چند سالی هست که همراه با نزدیک شدن به ایام عید [امیر مهرانی][the-coach] کوله اش را برای سال پیش رو میبنده و از بقیه هم میخواد تا کوله هاشون رو ببندن و همه راهی سفر سال جدید بشن.

بستن کوله کار دشواری هست چرا که مهمه چی رو میخوایم با خودمون تو سال جدید همراه ببریم و چی رو بگذاریم تو سال گذشته و دیگه با خودمون این طرف و اون طرف نبریم. کم نیست ۳۶۵ روز ۲۴ ساعته باید کوله رو به دوش بکشیم پس باید ملزوم ترین ها رو با خودمون حمل کنیم تا زود خسته نشیم و از طرفی چیزایی رو که توی مسیر بدست میاریم بگذاریم توی کوله و با خودمون تا پایان سال ببریم و حواسمون هم باشه که کوله رو زیادی سنگین نکنیم.
محتویات کوله ام رو بر اساس «[چرخ زندگی][wheel-of-life]» انتخاب میکنم.

[![چرخ زندگی][pic-wheel-of-life]][wheel-of-life]

خب؛ برای سال جدید یه کوله جدید گرفتم که با هم یه سفر تازه رو شروع کنیم و خالی هم باشه تا راحت تر بتونم چیزایی رو که می خوام با خودم ببرم رو انتخاب کنم و بدون تردید چیزایی رو که نمی خوام وسوسه نشم و نگذارم توی کوله.

اولین چیزی که توی کوله میگذارم «توجه بیشتر به خانواده» هست، خانواده اساس و شالوده زندگی هست و توی مسیر زیاد به کمکشون نیاز دارم همچنین در مقابل هم وظایفی دارم که باید بهشون توجه کنم و کم نگذارم.
من دوستان زیادی دارم، انسان به کل مخلوق اجتماعی هست و بصورت جمعی هست که زندگی و رشد میکنه. قبل از آخرین فصل سال ۹۳ با یوایکس شیراز آشنا شدم، دوستان بیشتری پیدا کردم و تو سالی که گذشت زمان قابل توجهی رو باهاشون بودم و چیزای زیادی ازشون یاد گرفتم. من دوستی ها رو توی کوله جدیدم میگذارم و توی سال جدید همراه خودم خواهم داشت.
در مقابل هم انسان های منفی، انسان هایی که انگیزه و روحیه (زندگی،حمایتی) ندارن رو به راحتی از همین امسال در هر لحظه از کوله ام خارج میکنم و توی مسیر رها میکنم چرا که نه تنها انرژی مثبتی ندارن بلکه کوله ام رو سنگین و انرژی من رو هم هدر میدن. انرژی و انگیزه برای طی کردن پستی و بلندی های مسیر برای من حیاتی هست پس باید انرژیمو به درستی مصرف کنم.

[![Minaal Carry-on 1.0 Bag][pic-minaal-carry-on-bag]][minaal-carry-on-bag]

توی روزهای پایانی سال با دوستان تجربه بسیار بدی از فست فود به تجربه های گذشتمون اضافه شد که همین باعث شد تا من بخوام توی کوله ام رو پر کنم از تغذیه های سال و فست فود رو به نهایت ۱ بار در ماه(اون هم نه هر فست فودی) کاهش بدم که از پیش زمینه های برنامه ورزشیم هست و هم انرژی مفید رو کسب کنم.
بنابراین ورزش، تندرستی و تفریح سالم  که از علاقه مندی های من هستن رو توی کوله ام خواهم داشت و با خودم میبرمشون تا بتونم روحیه و انرژیمو برای ادامه مسیر تجدید کنم.

«مشاوره و کمک گرفتن از متخصصین هر حوزه» ابزاری هست که در سال گذشته و بعد از تجربیاتی که در سال قبل تر از اون کسب کردم رو در کوله میگذارم تا با بهره گیری از دانش و تجربه متخصصین دیگه مجدد مجبور به متحمل شدن ضرر و زیان نشم و با خیال راحت به کارم بپردازم.
توی سال پیش رو، روی خودم، توانایی هام و تخصص و زندگی کاریم با تمرکز بیشتری پیش میرم تا کارها و تجربیات جذاب تری رو داشته باشم و به نسبت سال گذشته بتونم رشد چند برابری رو تجربه کنم.
برنامه ریزی های مالی هم دارم، از مخارج احساسی و هیجانی حتی الامکان جلوگیری میکنم و توی مخارج حساب شده تر عمل میکنم.

فکر میکنم چیزایی رو که میخواستم برداشتم و حالا که اجزا چرخ رو کنار هم دارم لازمه تا اون رو به چرخش در بیارم پس تلاش و پشتکار رو هم میگذارم توی کوله و توی مسیر ازش استفاده میکنم.
دیگه وقت حرکته، خوشحال میشم در صورتیکه پیشنهاد یا نظری دارید به کوله من در بلاگم سربزنید و نظرتون رو اونجا بیان کنید، توی مسیر میبینمتون ;)

[the-coach]:     http://thecoach.ir/ "مربی - امیر مهرانی"
[wheel-of-life]: http://www.actnow.ie/resources/wheel-of-life/ "Act Now Wheel of Life"
[minaal-carry-on-bag]: http://www.minaal.com/products/minaal-carry-on-bag "Minaal - Carry-on Bag"

[pic-wheel-of-life]: /img/2016-03/wheel-of-life.jpg "چرخ زندگی - منبع Act Now"
[pic-minaal-carry-on-bag]: /img/2016-03/minaal-carry-on-bag.jpg "Minaal Carry-on Bag"
